# Periodic-Table-Search

Περιγραφή: Ο περιοδικός πίνακας αποτελεί μια διατεταγμένη διάταξη των χημικών στοιχείων
σε σειρές (‘περιόδους’) και στήλες (‘ομάδες’). Μέσω του ορισμού του υλοποιεί μια απεικόνιση
του περιοδικού νόμου, ο οποίος δηλώνει ότι παρατηρείται μια (κατά προσέγγιση) επανάληψη
των ιδιοτήτων των στοιχείων ως συνάρτηση του ατομικού τους αριθμού.
Ζητούμενα: Υλοποιήστε ένα διαδραστικό σύστημα ανάκτησης και προβολής πληροφοριών
του περιοδικού πίνακα, το οποίο να υποστηρίζει αναζήτηση (α) μεμονωμένων και (β) ομάδων
στοιχείων, βάση των ακόλουθων παραδοχών-προδιαγραφών:

• Θεωρήστε τον περιοδικό πίνακα που είναι διαθέσιμος από την εθνική βιβλιοθήκη
ιατρικής των Η.Π.Α.

• Αποθηκεύστε τη διάταξη του περιοδικού πίνακα, όπως επίσης και την ακόλουθη
πληροφορία για κάθε επιμέρους στοιχείο: 
α) Ατομικός αριθμός, 
β) Όνομα, 
γ) Σύμβολο,
δ) Μπλοκ χημικής ομάδας (chemical group block), και 
ε) Ατομική μάζα.

• Δημιουργήστε (δηλαδή τυπώστε στην οθόνη) μια αρχική οθόνη (F1), όπου θα ζητείται
από τον χρήστη να επιλέξει (1) αναζήτηση μεμονωμένου στοιχείου, (2) αναζήτηση
ομάδας στοιχείων, ή (3) τερματισμός αναζήτησης. Προσοχή, στο τερματικό να
εμφανίζεται μόνο η αρχική οθόνη, δηλαδή προηγούμενες εντολές ή έξοδοι
προγραμμάτων να απομακρύνονται από τη γραμμή εντολών.

• Για την περίπτωση αναζήτησης μεμονωμένου στοιχείου:
o Να δημιουργείται μια νέα οθόνη (F2), όπου να παρέχεται η δυνατότητα
αναζήτησης με βάση τα κριτήρια α) Ατομικός αριθμός, β) Όνομα, γ) Σύμβολο
(μόνο ένα μπορεί να επιλεγεί ως κριτήριο αναζήτησης).

    o Σε περίπτωση επιτυχούς αναζήτησης να τυπώνονται σε μια νέα οθόνη (F3) όλα
    τα χαρακτηριστικά του επιλεγμένου στοιχείου α) Ατομικός αριθμός, β) Όνομα,
    γ) Σύμβολο, δ) Μπλοκ χημικής ομάδας (chemical group block), και ε) Ατομική
    μάζα.
    o Μετά την πραγματοποίηση μιας επιτυχούς αναζήτησης, να παρέχεται στον
    χρήστη η δυνατότητα επιλογής συνέχισης της διαδικασίας αναζήτησης
    (επιλογή ‘1’, επανεκκίνηση διαδικασίας από την αρχική οθόνη F1 του
    προγράμματος) ή τερματισμού αυτής.
    
    o Σε περίπτωση μη επιτυχούς ή εσφαλμένης αναζήτησης, το πρόγραμμα να
    ζητάει από τον χρήστη την εκ νέου εισαγωγή κριτηρίων αναζήτησης.

• Για την περίπτωση αναζήτησης ομάδας στοιχείων:

    o Να δημιουργείται μια νέα οθόνη (F4), όπου να παρέχεται η δυνατότητα
    αναζήτησης με βάση τα κριτήρια α) Εύρος τιμών ατομικού αριθμού, β) Μπλοκ
    F 2 Παράδειγμα οθόνης αναζήτησης μεμονωμένου στοιχείου
    χημικής ομάδας, και γ) Εύρος τιμών ατομικής μάζας. Να υποστηρίζεται η
    δυνατότητα ο χρήστης να μπορεί να επιλέγει πόσα/ποια κριτήρια επιθυμεί να
    χρησιμοποιήσει (παροχή τιμής ‘0’, π.χ. για το άνω και κάτω όριο του εύρους
    τιμών ατομικού αριθμού).

    o Σε περίπτωση επιτυχούς αναζήτησης να τυπώνονται σε μια νέα οθόνη (F5) ο
    περιοδικός πίνακας (με τη διάταξη που φαίνεται στην εκφώνηση, ενώ για κάθε
    στοιχείο να αναφέρεται μόνο ο ατομικός αριθμός και το αντίστοιχο σύμβολο
    στην μορφή ‘number:symbol), όπου τα στοιχεία που ανταποκρίνονται στα
    κριτήρια αναζήτησης να σημειώνονται με ευδιάκριτο (π.χ. κόκκινο) χρώμα.
    
    o Σε περίπτωση μη επιτυχούς ή εσφαλμένης αναζήτησης, το πρόγραμμα να
    ζητάει από τον χρήστη την εκ νέου εισαγωγή κριτηρίων αναζήτησης.

• Μετά την πραγματοποίηση μιας επιτυχούς αναζήτησης, να παρέχεται στον χρήστη η
δυνατότητα επιλογής συνέχισης της διαδικασίας αναζήτησης (επιλογή ‘1’,
επανεκκίνηση διαδικασίας από την αρχική οθόνη του προγράμματος) ή τερματισμού
αυτής.

• Σε όλες τις περιπτώσεις που ζητείται ο χρήστης να παρέχει κάποια είσοδο στο
πρόγραμμα να γίνονται οι κατάλληλοι έλεγχοι (πλήθος και αποδεκτές τιμές) για τα
παρεχόμενα ορίσματα. Όπου διαπιστώνεται σφάλμα, να επαναλαμβάνεται η
διαδικασία εισαγωγής της ζητούμενης εισόδου.
